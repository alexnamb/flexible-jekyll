---
layout:    post
title:    ഛിൽ... ഛിൽ ഛിൽ
date:    2021-06-13    00:00:00    +0000
description:    In the beginning
img: chilchilchil.jpg
tags: [Song]
---

_ഛിൽ... ഛിൽ ഛിൽ ഛിൽ... ഛിൽ ഛിൽ  
മഴ വന്നല്ലോ മഴ മഴ മഴ വന്നല്ലോ മഴ മഴ  
മഴ വന്നല്ലോ മഴ മഴ മഴ വന്നല്ലോ പുതുമഴ_  

വേനൽ ചൂടിൻ കേഴും ഭൂമികേറെ കുളിരേകാൻ  
വേഴാമ്പൽ തൻ തപമിളകാൻ ദാഹം തീർത്തീടാൻ  
അരുവികളെല്ലാം അണിയണിയായ് പുഴകളിലണയാനായ്  
ആമോദത്താൽ മഴയിൽ കുട്ടികളാർത്തു രസിച്ചീടാൻ  
 
ആ മലയീമല പൊന്മലയെല്ലാം പൂമാലയാക്കീടാൻ  
മോഹം പൂക്കും താഴ്വരയെല്ലാം പച്ച പുതപ്പിക്കാൻ  
വർണ്ണപ്പൂക്കട ശോഭപരതി മഴവില്ലണയനായ്  
വിണ്ണിൽ നിന്നും മേഘത്തേരിൽ മണ്ണിൽ വന്നല്ലോ  

മയിലുകളാടാൻ കുയിലുകൾ പാട്ടിൻ തംബുരു മീട്ടീടാൻ  
മൺവർണ്ണക്കിളി മാനത്തെങ്ങും പാറി നടന്നീടാൻ  
രാഗത്തിൽ പുതുസംഗീതത്തിൽ ശ്രുതി മീട്ടീടാനായ്  
എങ്ങും മോദം താളം തള്ളാൻ പുതുമഴ വന്നല്ലോ  

താഴംപൂവും മുല്ലപ്പൂവും പരിമളമേകാനായ്  
താമരയും പൊന്നാമ്പലുമെല്ലാം നിരയായ് വിരിയാനായ്  
കായൽതീരത്തായിരമായിരം അലകളുയർന്നീടാൻ  
കാറ്റോടൊത്തൊന്നൂഞ്ഞാലാടി കതിർമണി വിളയാനായ് 

**-അലക്സ് നമ്പ്യാപറമ്പിൽ**

----------
_Credits: Photo by Lumina Obscura from pixabay.com_  